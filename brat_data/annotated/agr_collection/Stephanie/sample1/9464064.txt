Magten bag tronen

Henning Fode - kabinetssekretær hos dronningen Foto: Jan Grarup/Polfoto Hvis dronning Margrethe har brug for juridisk rådgivning, skal hun ikke kigge længere væk end kabinetssekretær Henning Fode, som har været i stillingen siden 2007. Før da sad han 12 år som rigsadvokat, ligesom han har fire års fortid som PET-chef samt erfaring som både vicepolitichef og afdelingschef i Justitsministeriet. Hos kongehuset er hans fornemmeste opgave at agere juridisk rådgiver for dronningen Margrethe samt være bindeleddet mellem hende, Folketinget og regeringen. Desuden holder han regenten opdateret på den politiske situation, og det er ham, der forelægger dronningen lovudkast og forberede diverse statsråd. Kristeligt Dagblad om. Øverst i skjoldet er der en hvid rosa, der står for sub-rosa - et et udtryk fra romertiden, at når man taler under rosen, så taler man i fortrolighed. - Det er en henvisning til, at en række af de funktioner, jeg har haft, måske især i PET og tilsvarende her i kongehuset, men også andre af mine stillinger har forudsat en betydelig grad af fortrolighed, tillidsfuldhed og tavshedspligt, fortalte han dengang til mediet. Kim Kristensen - hofmarskal Foto: Rune Aarestrup Pedersen/Polfoto Dronningen nærmeste officielle rådgiver er hofmarskallen, og siden 1. april 2021 har det været Kim Kristensen, som har haft den post. Den 58-årige hofmarskal er dog langtfra ny i kongehuset. Forud for titlen som hofmarskal besad han posten kongehusets ceremonimester i ni år, mens han også tidligere i karrieren har været både forsvarsattaché i Paris - den post, prins Joachim har nu - og adjudant for dronningen og prins Henrik. At han har en særlig rolle i kongehuset, kom blandt andet til udtryk ved, at det var ham, dronningen sendte til Paris for at overbringe prins Joachim nyheden om, at prinsens børn ville miste deres titler . I et større interview med lederstof.dk fortalte han sidste år om jobbet i kongehuset og sin fortid, hvor han flere gange har været i krig og stået i spidsen for hundredvis af soldater. - Man skal aldrig sætte soldater til noget, man ikke selv ville gøre. Det samme gælder medarbejdere i en virksomhed. Som leder bør man ofte kontrollere sig selv: Sætter jeg nogle af mine nærmeste til at gøre noget, jeg egentlig ikke selv ville gøre? For så får man et problem med at få følgeskab, fortæller han om sin ledelsesstil. Her har Kim Kristensen formentlig været en nøglefigur, for det er i den type situationer, han blomstrer. - Jeg får ofte at vide – også her i huset (kongehuset, red.) – at når ting virkelig begynder at brænde på, så bliver jeg bare mere rolig. Jo mere udfordrede vi er. Det har jeg lært fra krigen. At bevare roen. Hvis du render rundt i cirkler og råber og skriger, skaber du først rigtig meget panik i din egen organisation, har han tidligere fortalt Jyllands-Posten . Christian Schønau - hofchef hos kronprinsparret og bestyrelsesmedlem i parrets fonde Foto: Jonas Olufson Christian Schønau skiftede i 2010 rollen som departementschef i Socialministeriet ud med rollen som hofchef hos kronprinsparret. Den 55-årige hofchef har siden været en af parrets nærmeste allierede og rådgiver, ligesom han står for at arrangere deres officielle arrangementer. At hans holdninger respekteres af kronprinsesse Mary, afspejles blandt andet i, at han også indgår i bestyrelsen hos Mary Fonden, hvor kronprinsessen er formand, lige han er i bestyrelsen for Kronprins Frederiks og Kronprinsesse Marys Fond. Christian Schønau er desuden kammerherre og fik i 2018 tildelt kommandørkorset af 1. grad af Dannebrogordenen. Blandt andet blev han i 2015 sendt i byen for at undgå, at det blev en skandale, da kronprins Frederik drønede over den ellers lukkede Storebæltsbro, mens orkanen Egon rasede. Sund & Bælts daværende administrerende direktør, Leo Larsen, fortalte til Ekstra Bladet, at Christian Schønau havde ringet til ham. – Jeg opfatter det som et forsøg på at tørre den af på os. Det er der ingen tvivl om, sagde Leo Larsen til Ekstra Bladet . Sund & Bælt afviste at tage skylden, og kort efter opkaldte udsendte kongehuset så en pressemeddelelse, hvor kronprins Frederik undskyldte. Kritikken medførte, at han efter kort tid droppede posten som bestyrelsesformand for Poul Due Jensens Fond . - Det er ikke holdbart, at der kan rejses tvivl om en sammenblanding af interesser mellem mit hverv som hofchef for kronprinsparret og bestyrelseshvervet i Poul Due Jensens Fond. Derfor har jeg meddelt bestyrelsen for Fonden, at jeg stopper som bestyrelsesmedlem og formand, når Fonden har haft rimelig tid til at finde en erstatning, eller senest på næste bestyrelsesmøde i juni måned, sagde Christian Schønau dengang til Børsen . Christian Schønau fandt kærligheden på jobbet. Her scorede han Tanja Kjærsgaard, som han på billedet ses med i 2018, da hun var hofdame for kronprinsesse Mary. Morten Roland Hansen - privatsekretær for kronprinsen Foto: Jan Sommer Kronprins Frederiks private rådgiver, hans såkaldte 'privatsekretær', er Morten Roland Hansen. De to kender hinanden allerede fra studietiden, da de sammen læste statskundskab på Aarhus Universitet. Siden har Morten Roland Hansen besat stillinger i Folketinget, blandt andre som sekretær i Udenrigspolitisk Nævn. Han tilbragte sammenlagt lidt mere end fem år på Christiansborg, før han i 2008 blev privatsekretær for kronprinsen. Da han i sin tid tiltrådte rollen som privatsekretær, var det med henblik på at rådgive kronprinsen i forbindelse med hans kandidatur til IOC, Den Internationale Olympiske Komité. Morten Roland Hansen blev dengang omtalt som spindoktor for kronprinsen, hvilket han selv har afvist. I sommeren 2021 forlod kronprinsen dog IOC, men dette fik tilsyneladende ikke nogen indflydelse på Morten Roland Hansens stilling. I hvert fald er han stadig den dag i dag ansat som privatsekretær hos kronprinsen, selvom han ikke længere har behov for rådgivning i forhold til IOC. Morten Roland Hansen blev tildelt ridderkorset af 1. grad af Dannebrogordenen i 2018. Han er desuden fondsdirektør i Kronprins Frederik og Kronprinsesse Marys Fond.