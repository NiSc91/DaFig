Danske karnevaler: Her er årenes samba-babes
Lørdag blev den årlige Aalborg Karneval afholdt med udklædning, fest og rytmiske bevægelser fra sexede sambadansere. Se de vilde billeder gennem årenes løb
I år kan Aalborg Karneval fejre rund fødselsdag. Det er nemlig intet mindre end 40 år, siden danskerne for første gang kunne opleve karnevalets festligheder tilbage i 1982. Den skotsk-danske kunstner John Little, der i sin tid startede karnevalet i København, ønskede at bringe vestindiens fantasifulde og farverige festligheder til Danmark. Til hvilket de sensuelle dansere spiller en stor rolle, når det kommer til at skabe den helt rigtige karnevalsstemning. 1980'erne Selvom de sensuelle karnevalsdronninger stadig synes rigeligt afklædte i dag, så det alligevel noget anderledes ud tilbage i de gode gamle 80'ere. Her var det de færreste, der fandt det nødvendigt at dække brysterne til eller holde på dem - også selvom sambaens hurtige, rytmiske bevægelser ikke ligefrem skåner noget, der hænger løst på kroppen. Efter at Danmarks første karneval blev en kæmpe succes, til trods for de store økonomiske omkostninger, der var med at få ryddet op i gaderne efterfølgende, blev det en årlig tradition både i København og Aalborg. Karnevalet i Danmark er efterfølgende blevet det største Karneval i Nordeuropa. 1990'erne og 00'erne I løbet af 90'erne blev barmen i højere grad pakket ind, til gengæld blev der gjort væsentlig mere ud af de flotte sambakostumer med enorme, farverige fjer og matchende fodtøj. Den årlige begivenhed har ikke alene bragt folkefest til Danmark, men det er også en god mulighed for at lære lokale forskelligheder at kende og bruge fantasien. Til hvert karneval gælder der bestemte temaer, der karakteriserer festdagen og hjælper som inspiration til deltagere, der gerne vil klæde sig ud til anledningen. Det har tidligere været temaer som: 'Eksotisk - Erotisk', 'Der var engang' og 'til land, til vand og i luften'. Fra farver og fest i gaderne til larmende stilhed Efter intet mindre end 31 år med traditionsrige festligheder, besluttede arrangørerne bag Copenhagen Carnival i 2012 at dreje nøglen om og lukke ned for traditionen. Det skete, fordi Københavns Kommune ikke kunne tilbyde nok økonomisk støtte til arrangementet. Siden hen er der dog oprettet en ny forening, der heldigvis kunne genoprette det årlige karneval i København. Også i 2020 blev de bragende festligheder erstattet med larmende stilhed, da coronapandemien satte en stopper for al kultur og samvær. I to år måtte de sambadansende karnevalsdronninger lægge henslængt hjemme i sofaen eller nøjes med at danse i køkkenet, mens Danmark var lukket ned. 2022 er til gengæld ikke alene året, hvor karnevalet kan fejre 40 års jubilæum. Det er også året, hvor festglade danskere og danserinde endelig kan støve karnevalskostumet af og atter puste liv og glade dage i de danske gader.