Motorvej helt spærret
E45 er fuldstændigt spærret i sydgående retning ved afkørsel 37 Handest
Et uheld på E45 betyder, at motorvejen er fuldstændigt spærret i sydgående retning. Uheldet er sket ved afkørsel 37 Handest, hvor der holder biler og spærrer begge spor. Det fortæller Mogens Hougesen, der er vagtchef ved Nordjyllands Politi til Ekstra Bladet. Han fortæller ligeledes, at der ikke er meldinger om tilskadekomne. - Vi er lige kommet frem til stedet og er i gang med at rydde op derude, siger Hougesen. Politiet ved i skrivende stund ikke, hvad der helt præcist er sket. Der er heller ikke umiddelbart nogen tidshorisont på oprydningsarbejdet.